2
abitanti; tale fu quello che tuttora si chiama peste del Redentore (perchè per esso fu
eretto il tempio votivo del Redentore nell'isola della Giudecca) e che in due anni
uccise oltre settantamila persone. Tra le vittime più nobili dobbiamo annoverare
Pietro Antonio Michiel rapito alla patria ed alla scienza nell' Agosto 1576 all'età di
sessantasei anni.
Dopo cinque generazioni si spense anche la sua famiglia in Angelo Michiel il
quale lascið un testamento di nove pagine (199) in cui aveva fatto numerose dispo-
sizioni, senza però far parola del Codice, ben differente in cið da Alberto Rinio che
tanto a cuore ebbe quello del suo antenato (245).
Ne venne che, rimaste superstiti due figlie andate a marito, i cinque volumi cor-
sero pei negozi dei rigattieri finchè, per buona ventura, caddero sotto gli occhi di un
uomo intelligente che seppe apprezzarne il merito, Giovanni Marsili prefetto dell'Orto
botanico di Padova. Il Marsili li acquisto, ne fece uno studio di cui diede rela-
zione (189), ma alla sua morte i preziosi volumi correvano il rischio di una seconda
dispersione, quando furono salvati dal suo successore Giuseppe Bonato che ne fece
omaggio alla Biblioteca di San Marco [48].
In questa, che è una semplice introduzione, daremo al lettore un'idea sommaria
del codice che può far ben persuasi dell' importanza del suo studio.
L'ordine con cui si procede nella descrizione è indicato dallo stesso autore. I
libri non sono distinti con numeri progressivi ma, secondo il colore del cartone, si
chiamano coi nomi azzurro, giallo, rosso primo, rosso secondo, verde che noi per
brevità indicheremo coi segni Az., Gi., Ro. I, Ro. II, Ve. Al principio del libro rosso
primo è indicato il modo di descrivere le singole specie. Sotto i titoli: Nomi, Genera,
Forma, Luogho, Tempo, Amano, Generalione, Oppinioni, Disparori nella pianta, Virtu
si espongono la nomenclatura della pianta, i nomi delle piante affini o chiamate nel
medesimo modo anche se differenti, la diagnosi, l'abitazione, la durata, le stagioni in
cui appaiono i vari organi, la stazione, il modo di riprodursi, le opinioni degli autori
e le applicazioni del semplice.
La scrittura è quella del secolo XVI cioè piuttosto trascurata e, se aggiungiamo
che l' inchiostro usato era di cattiva qualità, ben si comprende come sia malagevole
la lettura e come gli studiosi che fecero un esame saltuario del manoscritto abbiano
commesso degli errori di trascrizione (46, 189, 286). L'e si confonde coll'i e coll' erre
e perciò troviamo trascritto Cichino per Cechino [46]. Nabatri per Nabatei (189), fra-
lisco per fratesco [286] (Ro. I 274. Az. 50), z con 6, p con s, G con B, e con o se
scritto in altro modo dall' usuale ecc., tanto che ne vengono le seguenti trasforma-
zioni : giallezzi diviene gialletti [189] (Ro. I 274), Gengevo ora Gongono, ora Benzino (46)
(Ve. 78, 79) ecc.
Anche l'ortografia e la grammatica lasciano parecchio a desiderare. Sono di fre-
quente omessi gli accenti e perciò troviamo scritto pero per però, sera per sard, hara
per hard (avrà). Marchio per Marchid (Melchiorre). La desinenza ezzio corrisponde
all'italiana iccio p. e. bianchezzi, giallezzi per bianchicci, giallicci, le coniugazioni dei
verbi sono fatte in modo da renderne alcuno poco intelligibile, es. Cresero per credettero,
i significati delle parole possono esser differenti da quelli della nostra lingua ed anche
contradditori tra loro. Cosi quivi significa costantemente qui (1), mentre inanli (innanzi)
ora significa : nelle pagine antecedenti (Ro. I 195), ora : nelle pagine seguenti.
(1) Anche oggidi i contadini vedeti dicono chive per qui, live per ld.
