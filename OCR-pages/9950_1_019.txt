8
Non credasi perd che il chiamar primo il libro azzurro, secondo il giallo ecc. indichi
che il libro giallo sia stato cominciato dopo finito l'azzurro, il rosso dopo finito il
giallo ecc. Secondo la classificazione prestabilita dall'Autore ogni pianta che arrivava
doveva esser figurata nel libro cui apparteneva per la forma della radice, dal che si
comprende che i libri sono in realtà contemporanei e cið appare anche da certe frasi
(Ro. I 365 e Ve. 208).
Riservando al principio dei singoli libri altre considerazioni, chiudiamo la presente
introduzione, esprimendo la speranza di aver fatto cosa utile alla storia della scienza
col presente lavoro e desiderando, in caso contrario, di essere disingannati.
Per non recare soverchio ingombro si trascriveranno solo quelle parti che hanno
interesse per alcuna delle cause che in questo proemio furono enumerate. Ciò che noi
aggiungiamo a commento sarà scritto o tra parentesi quadre o nelle note a piedi di
pagina.
