A quanto dice il Marsili possiamo aggiungere che un minuto esame del codice
manifesto altre osservazioni fatte dall' Autore non prive d'interesse per la storia della
scienza p. e. quelle di certe variazioni dovute all'ambiente od al nutrimento (Ro. II
49, 72), certe osservazioni fisiologiche (Gi. II, 105, Ro. I 80, 96, 198, 199, Ve. 45),
morfologiche (Ro. I 310, Ve. 179), altre sulla fillotassi (Ro. I 197), altre che dimo-
strano aver egli saputo cogliere le vere e naturali analogie tra piante apparentemente
diverse (Ro. I 156, 168, 174, Ro. II 49, Ve. 14, 25, 118, 135, 179, 240), ed anche
esperimenti diretti a sfatare ſalse credenze (Ve. 250).
Ma ciò che forma per noi il maggior titolo di gloria pel nostro patrizio è l' avere
constatato l'esistenza dei tubercoli radicali nelle leguminose (Gi. 127. Ro. 354) e quel
che è più l'aver sospettato la loro natura parassitaria, scoperte interessanti pel tempo
in cui furono fatte quando l'unico ausiliare all'occhio era una semplice lente d'in-
grandimento. Che il Michiel ne abbia fatto uso par provato dall' immagine ingrandita
di una pianta che trovasi in altro foglio (Ro. I 85), però è da convenire che essa
era strumento molto imperfetto per giudicare della natura di corpi non più grandi,
come dice l' Autore, di un seme di miglio.
Se consideriamo il nostro Michiel come florista, potremo notare col Marsili (189)
che delle specie da lui figurate, il cui numero sorpassa il migliaio, varie furono da lui
per primo conosciute, benchè la loro scoperta sia attribuita ad altri botanici, per non
aver egli data alle stampe l'opera sua. Un paziente esame del codice ed una serie
di confronti fatti colle opere di altri floristi ci fece constatare che il numero di queste
specie sorpassa il centinaio, numero notevole e bastante a dare al veneto patrizio un
posto onorevole.
Interessanti sono anche certe abitazioni di piante da lui citate (Az. 47, 48, 64,
65, 74, 95, Gi. 78, 109, Ro. I 21, 165, 170, 239, 251, 327, 372, Ve. 112, 123, 197.
212) o perchè rare per quel tempo o perchè tuttora poco note, alcune delle quali da
lui stesso verificate (Ve. 197) (1).
Ed una notevole importanza acquistano varie delle figure del Codice perchè ci
aiutano in un lavoro di identificazione che da vario tempo interessa gli studiosi (170,
250, 256). Il Michiel avea legame d'amicizia con Luigi Anguillara primo custode
dell' Orto botanico di Padova che gli dedicò il secondo de' suoi Pareri (17). Facendo
nostre le parole di un illustre botanico (256) diremo : «sarebbe uno studio raccoman-
dabile quello di estrarre dai Semplici » dell' Anguillara un catalogo delle piante italiane
quali si conoscevano allora, coi luoghi, coi nomi e colle date. Codesto riuscirebbe un
importante contributo per un lavoro che certo a suo tempo verrà fatto e che potrà
intitolarsi : Storia della prima invenzione delle piante italiane ». Questo catalogo pre-
senta una seria difficoltà in causa della troppa concisione usata dall' Anguillara nelle
sue diagnosi, per cui varie specie difficilmente si possono determinare. Per buona sorte
vari dei Semplici di Anguillara vennero dal Michiel figurati nel suo Codice, anzi il
Michiel ne aggiunse altri di cui ebbe il nome dall' Anguillara od a voce o per iscritto
e che non sono menzionati nel classico libretto (Ro. I 63).
Daremo in fine di questo lavoro un elenco di quei Semplici di Anguillara che possono
essere identificati colla guida del Codice, avvertendo però che in questo lavoro dovemmo
procedere con molta circospezione perchè varie delle figure sono fittizie e fabbricate
sulla falsariga della descrizione (Gi. 114. 134), altre contraddicono (Ve. 124, Ro. I 133).
(1) Il Michiel deve aver fatto viaggi, perchè parla di piante da lui vedute nell'Umbria (Ve. 201).
