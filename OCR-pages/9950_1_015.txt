F giacchè il discorso ci ha condotto a parlar delle figure diremo che si notano
da una pagina all' altra gran differenze. Alcune sono disegnate e colorité con finezza
tale da rivaleggiare con quelle del Rinio (246), altre sono talmente rozze che riesce
difficile colla loro guida la determinazione della specie vegetale, massime se il testo
porta descrizioni incomplete e nomenclatura antiquata o nulla, come avviene delle
piante chiamate « incognita ».
Gli studiosi che esaminarono il Codice caddero nelle opposte esagerazioni, alcuni
ottimiste [46, 189), altri pessimiste (286) che si troveranno riportate nei Giudizi alla
fine del presente lavoro.
Non sempre l'autore si contento di far dipingere la pianta, talvolta all' intorno
di essa v'è disegnato un paesaggio (Az. 36, 37, 38, 58, 63, 64, 66, 73, 75, 78, 79),
altre volte la figura della pianta è accompagnata da figure di animali o da figure
simboliche alludenti alle virtù del semplice (Az. 8, 9, 37, 67, 78, 83, 86, 95, 98, 99.
104, 105, 107, 110, III, 114, 115, Ro. I 107, Ve. 200).
Malgrado l'asserzione in contrario del Bonato (46), il Michiel non fu esente dalla
pecca di altri botanici anteriori e contemporanei e tra le figure ne troviamo varie
fittizie che l'artista disegno sul dato di descrizioni vaghe ed anche erronee (Az. 132,
147. Ro. I 34. 78, 286, Ve. 79, 113, 188, 204, 223, Gi. 79, 94, 114).
Altre figure sono di piante eteroclite (Ro. I 21, 40, 289), altre non son tratte
dall' originale, ma da disegni come in più luoghi dice lo stesso Autore ed altre si
deducono esser tali, osservando attentamente la figura e facendo opportuni confronti
col testo, tanto che qualche volta le figure del codice, invece di provarci che il Michiel
conobbe la pianta, ci provano il contrario (Az. 67. Gi. 62, Ro. I 301).
Qui si riattacca naturalmente una questione : se il Michiel, oltre questo cosidetto
Erbario, abbia fatto un vero erbario, cioè una collezione di piante disseccate la quale
sarebbe potuta andar dispersa come avvenne del Codice, senza però trovare un sal-
vatore. Risponderemo che qualche figura (Ro. I 195) mostra coi suoi colori di esser
tratta da pianta disseccata, ma trattasi probabilmente di quelli individui che, spediti
da lontano, giungevano avvizziti. Non di rado vi sono tra le pagine del codice dei
frammenti di piante secche le quali aiutano nella determinazione della specie quando
la figura è imperfetta (Az. 23, Ro. I 142, 152, Ro. II 2, 44, 61, 74, 75, Ve. 80).
Ma è evidente che questi frammenti non costituiscono prova sicura della forma-
zione di un regolare Orto secco perchè potrebbe darsi benissimo che il Michiel si
contentasse di cacciar fra le pagine del suo manoscritto qualche campione delle piante
che riceveva, specialmente se trattavasi di specie rare.
A quel tempo non si era ancora raggiunta quella esattezza di nomenclatura che
troviamo due secoli dopo quando l'anatomia e la morfologia rivelarono le vere omo-
logie tra gli organi dei vari vegetali, quindi la terminologia del codice tradisce più
volte dell'incertezza. Così il nome fiore, ora ha il significato attuale, ora indica la sola
corolla, ora le infiorescenze a fiorellini fittamente riuniti, foglie sono di frequente le
pinnule o le sezioni foliari, piccioli i pedicelli (1), silique, oltre le vere silique, i legumi
ed i follicoli, cappi gli acheni, i frutti didimi ed i tubercoli radicali (Gi. 81, Ro. I 373,
Gi. 67) frutti le galle (Az. 104, 105) ed anche certi fiori in boccia (Gi. 102). Curiosa
è la svariata nomenclatura degli stami, chiamati ora stamini (2) (Gi. 120, Ro. I 141),
(1) Al Ro. I 109 la parola ha il suo vero significato. Anche lo Jung scriveva : potiolus vel
pediculus »
(2) Il nome stamina fu usato più tardi da Gioachino Jung.
