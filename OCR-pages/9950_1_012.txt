IL CODICE ERBARIO
DI
PIETRO ANTONIO MICHIEL.
INTRODUZIONE.
O
uesto libro prezioso che si conserva alla Biblioteca Marciana di Venezia è opera
di un patrizio veneto amantissimo della scienza botanica, Pietro Antonio Michiel,
il quale scrisse di suo pugno il lungo testo e fu assistito per la parte icono
grafica dal pittore Domenico Dalle Greche.
Non ci dilungheremo a parlare della vita dell'illustre uomo perchè altri già ne
fecero la biografia e ne decantarono i meriti (17, 47, 189, 315), ci limiteremo a dire
che, nato in Venezia nel Luglio 1510 (), concepi di buon' ora passione per lo studio
de vegetali nel quale divenne valente a segno che nel 1551 i Riformatori dello Studio
lo persuasero a trasferirsi a Padova per la cura dell'Orto botanico ove era prefetto
Luigi Anguillara. Il Michiel rimase a Padova quattr'anni, dopo i quali tornd a Ve
nezia ove nel giardino annesso alla sua casa ai SS. Gervasio e Protasio ($. Trovaso)
coltivava numerose piante i cui germi gli provenivano da numerosi luoghi, special-
mente dal Levante e, non contento di cið, spediva semi e germogli di piante agli
amici affine di diffonderne la specie in Italia (Az. 42, 48, 98, 110; Ve. 73, 154, 203,
247) (2).
Desideroso che dei suoi studi e lavori rimanesse qualche memoria, fece disegnare
a colori da un artista tutte le piante che venivano a sua conoscenza ed in tal modo
fu composto il prezioso codice formato dapprima di quattro volumi, cui più tardi fu
aggiunto, per sovrabbondanza di materia, un quinto. E forse altri volumi avrebbero
dovuto far compagnia agli esistenti perchè il nostro patrizio, non contento di far
dipingere le piante che coltivava nel suo giardino, faceva ritrarte anche quelle secche
e talvolta malconcie che gli arrivavano da luoghi lontani, ma il lavoro fu interrotto
da un grave avvenimento di cui durano ancora in Venezia i ricordi.
Lo sviluppo del commercio contribuiva, è vero, alla prosperità della Repubblica
ma facilitava altresì l'introduzione di morbi pestilenziali che menavano strage negli
N.B. - I numeri fra parentesi quadre si riferiscono all' Elenco delle opere che trovasi in fine
del presento lavoro.
(1) Il Morelli mette il 17. il Tasca il 18. la qual ultima data dev'esser la giusta perchè
registrata nel Libro nascite (156).
(2) Ax., Gi., Ro. I, RO. II, Ve. significano in abbreviatura i libri del codice distinti dall'autore
pel colore del cartone (azzurro, giallo, rosso primo, rosso secondo, verdo).
